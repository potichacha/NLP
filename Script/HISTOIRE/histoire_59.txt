Epitaphe de Charles Second roy de la Grande Bretagne


EPITAPHE DE CHARLES SECONDRoy de la Grande Bretagne.
AH! ce titre luy seul remet tout en memoire!
Pourquoy dans le detail penetrer plus à fond?
N'est-ce pas avoir fait vne assez longue histoire,
Que d'avoir seulement nommé Charles Second?

Roy donna-t'il jamais au thróne plus de lustre?
Et dans l'art de regner cede-t'il aux plus grands?
Tant d'incidens fameux rendent son regne illustre,
Qu'au moins à cet egard il marche aux premiers rangs.

A la fleur de son âge il recoit la couronne,
Digne heritier d'vn Pere, immolé pour la foy;
Et si l'on s'êtoit pu saisir de sa personne,
Luy-méme etoit Martyr en méme temps que Roy.

C'est parvn coup du ciel qu'il echappe aux Rebelles,
Triomphant du danger quand l'ennemy le bat;
Et sans la trahison de troupes infidelles,
Il n'eust pas êté moins le maitre du combat.

Ne voyant plus icy que rage, ou perfidie,
Ce Prince cherche ailleurs vn plus paisible sort;
Il y trouve en effet sureté pour sa vie,
Mais qui ne valoit pas beaucoup mieux que la mort.

Prés de quinze ans il court & la mer & la terre,
Ayant deux fois en vain attenté son retour;
Et ne pouvant domter ses Peuples par la guerre,
Il espere en souffrant les domter quelque jour.

Enfin il en triomphe; & les vaincus, eux-mêmes,
Par leur soumission vainquent si bien leurs maux,
Qu'en le retablissant dans ses honneurs suprémes,
On voit tout retably, Foy, Majesté, Repos.

S'il changea de conduite en changeant de fortune,
C'est qu'il fit plus de bien qu'il n'avoit fait encor:
Jamais il ne trouva de requeste importune,
Et son coeur fut toujours plus grand que son tresor.

Le plaisir qu'il avoit d'enrichir tout le monde,
Luy faisoit oublier le mal de s'appauvrir;
Et comme en bons desirs son ame etoit feconde,
Sa bouche avoit au moins de quoy nous secourir.

Quelqu'affligé qui vint luy dire sa misere,
Vuide, ou triste, jamais revint-il sur ses pas?
Et méme en refusant ne sceut-il pas nous plaire,
Plus que d'autres ne font en ne refusant pas?

Il fut du Genre Humain apellé les delices,
Et c'est par sa douceur qu'il l'avoit merité;
D'un regne imperieux bien loin d'avoir les vices,
Ses moeurs ne firent voir que trop d'humanité!

Jusque dans le soleil, des taches s'y rencontrent:
Charles n'eut qu'vn defaut; il eut mille vertus;
Et si dignes de luy toutes même se montrent,
Qu' à peine connoist-on celle qui l'est le plus.

Dans la prosperité sa Modestie etonne;
Sa Force donne ailleurs autant d'etonnement:
S'il punit quelquefois, si cent fois il pardonne,
Et Clemence, & Justice, etonne egalement.

De toutes ses vertus trop de bien peut-on dire,
Quand chacune se fait admirer à l'envy?
Plus que toutes pourtant sa Prudence on admire,
Comme on sait qu'en effet elle à le plus servy.

Aux temps les plus fáeheux ce Roy prudent & sage,
N'employa qu'elle seule a sauver ses Etas,
Et quand l'Europe etoit, ou couroit, au pillage,
L'Angleterre eut l'honneur de ne s'y trouver pas.

Dedans comme dehors le danger fut extrême;
D'intes